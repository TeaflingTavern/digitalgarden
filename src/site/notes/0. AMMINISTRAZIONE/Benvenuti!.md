---
{"dg-publish":true,"permalink":"/0-amministrazione/benvenuti/","tags":["gardenEntry"]}
---


>Io sono il magnifico, strabiliante, _famosissimo_ [[Professor Frizzapicco\|Professor Frizzapicco]]! La mente più brillante, e al tempo stesso più modesta, che abbia mai calcato questa misera roccia che chiamate _pianeta_!
>Come avrete certamente intuito (o almeno lo _spero_) sarò la vostra guida attraverso questa campagna di _Dungeons & Dragons_ creata, dal mio non-così-brillante autore, per il vostro divertimento!
>Il mio compito? Creare un'enciclopedia che raccoglierà ogni singola informazione che scoprirete nel corso del gioco, evitando così che la vostra misera riserva di materia grigia le dimentichi. Un'impresa nobile, certo, ma qualcuno deve pur sopperire ai vostri evidenti limiti!
>Ah, che tristezza dev’essere non essere _me_...

Partiamo dalle basi! Non voglio affaticare troppo le vostre _limitate_ testoline, quindi iniziamo con un po’ di regole. E ricordate: il [[Professor Frizzapicco\|Professor Frizzapicco]] _detesta_ i maleducati, quindi fatevene una ragione e comportatevi bene!

## Regole della Campagna

Ho fatto del mio meglio per mantenerle semplici, alla portata persino di un goblin. Quindi, rimboccatevi le maniche e provate a leggerle… con calma...

- Siamo qui per divertirci, e io sono qui per badare a voi! Quindi niente litigi, altrimenti sarò costretto a usare la mia vastissima e ineguagliabile intelligenza per riportare l’ordine!
- Niente meta-game! Non si imbroglia sotto il mio sguardo attento e meticoloso - ooooh! Luccica!
- Il mio creatore, anche se un po’ limitato, *di solito* sa quello che fa. Le sue regole non si discutono, né tantomeno il suo modo di gestire la campagna! (Anche se io, ovviamente, saprei farlo meglio.)
- Ci sarà materiale *Homebrew*! Perché sperimentare è la vera gioia della vita! Nuove meccaniche, classi e molto altro! Tutto testato e approvato da me! A meno che non sia in pausa panino.
- Limitate l’off-role! Battute e scherzi vanno bene, ma senza esagerare! Dobbiamo giocare, non trasformare tutto in un salotto da taverna. Altrimenti, che cosa dovrei scrivere nella mia enciclopedia?!

Tutto chiaro? Sì? SICURI? Hmm… Non mi fido. Rileggete tutto un’altra volta, per sicurezza! 

## Giorno e Orario

Questa campagna si terrà *settimanalmente*! Sì, significa una volta a settimana, lo specifico nel caso qualcuno non abbia ancora sviluppato capacità deduttive adeguate.

Il giorno designato per le sessioni è il Giovedì! Per chi non lo sapesse (vergogna!), il nome deriva dal latino *Iovis dies*, ovvero "giorno di Giove", in onore del sovrano degli dèi e divinità del cielo e del tuono. Buffo, vero? Io lo avrei chiamato Frizzedì, in onore della mente più brillante mai esistita: *me stesso*!

E ora, l’informazione che stavate aspettando con ansia: l’inizio delle sessioni è fissato per le 21:30! Vi consiglio caldamente di arrivare qualche minuto prima… perché la puntualità è una virtù, e io *detesto* perdere tempo!

Ricapitoliamo!
- Tutti i Giovedì
- Ore 21:30 (arrivate in anticipo, che non guasta!)

E se per qualche oscuro motivo doveste avere un imprevisto e non poter assolvere al vostro imprescindibile dovere di assistermi nella realizzazione della mia enciclopedia… abbiate almeno la decenza di *avvisare il mio creatore*! 

## Informazioni

Per trovare tutte le informazioni di cui necessitate consultate il mio nuovo e poderoso ordigno: l'[[0. AMMINISTRAZIONE/Indice dell'Enciclopedia\|Indice dell'Enciclopedia]]! 
Ricordatevi che l'enciclopedia è in continua espansione! quindi leggetela più volte, magari ho aggiunto qualcosa!

