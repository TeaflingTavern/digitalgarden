---
{"dg-publish":true,"permalink":"/2-specie-e-culture/non-categorizzati/shao-din/"}
---


> Sono *intelligenti*, non quanto *me* ovvio... ma comunque il loro livello di intelletto e cura per i dettagli è... *apprezzabile*... diciamo. Credo stessero sperimentando con qualche strana polvere che se infuocata crea esplosioni... *Mah*! io ci giocavo da *bambino*. Beh, a ognuno il suo! Loro giocano con la polvere mentre *io* stilo questa magnifica enciclopedia e cerco di scoprire i misteri dell'universo! 

### Cultura

Gli [[2. SPECIE E CULTURE/Non Categorizzati/Shao'Din\|Shao'Din]] sono un popolo con tradizioni centenarie basate sulla moderazione, l'equilibrio e il culto della famiglia. La loro società è delineata da una rigida scala gerarchica al cui vertice si trova l'Imperatore del regno. Gli uomini-panda sono di indole pacifica e adorano dedicarsi all'agricoltura e all'artigianato, due delle 4 colonne portanti della loro società. Le altre due sono sicuramente le arti marziali, che vengono impartite a tutti gli [[2. SPECIE E CULTURE/Non Categorizzati/Shao'Din\|Shao'Din]] maschi e la religione, le cui cariche sono ricoperte solitamente dalle femmine. 
Gli [[2. SPECIE E CULTURE/Non Categorizzati/Shao'Din\|Shao'Din]] si dividono in 4 clan omogeneamente distinti nella [[Valle di Giada\|Valle di Giada]]: 

- Shao'Din [[Shandaren\|Shandaren]] : I più spirituali ed eremitici.
- Shao'Din [[Tushui\|Tushui]] : Coloro che seguono uno stile di vita più pacato e tranquillo.
- Shao'Din [[Houjin\|Houjin]] : I più attivi nella difesa del paese, costituiscono la maggioranza delle forze armate.
- Shao'Din [[Zanshi\|Zanshi]] : La fazione nobiliare, che gestisce i commerci nel paese. 

### Origini

Leggende narrano che gli [[2. SPECIE E CULTURE/Non Categorizzati/Shao'Din\|Shao'Din]] siano i discendenti di un antico sovrano il cui titolo fu il [[Re del Tuono\|Re del Tuono]]. Un Re tra tutti i sovrani, famoso per la sua forza e temuto per i suoi mezzi brutali. Le leggende che narrano queste vicende sono molteplici e possono essere trovate nelle pagine delle rispettive fazioni. 

### Anatomia

Gli [[2. SPECIE E CULTURE/Non Categorizzati/Shao'Din\|Shao'Din]] non sono nient'altro che panda umanoidi. Alti dai 2 ai 2 metri e mezzo con una corporatura robusta e una pancia marcata. Le loro braccia e gambe sono possenti e muscolose, supportate da una densa struttura ossea. Nonostante la loro stazza sono estremamente flessibili ed agili grazie al loro costante allenamento nelle discipline marziali. Il loro muso, simile a quello di un panda è composto da un piccolo naso nero, occhi vispi solitamente di colore nero e delle piccole orecchie tondeggianti. Il loro corpo è ricoperto da un sottile ma folto strato di pelo che può presentarsi in vari colori: bianco, nero, marrone e rosso. 

### Stati e Città

Gli [[2. SPECIE E CULTURE/Non Categorizzati/Shao'Din\|Shao'Din]] risiedono nella loro interezza all'interno della [[Valle di Giada\|Valle di Giada]]: un lembo di terra situato tra la giungla abitata dai [[Troll\|Troll]] e le spiagge caraibiche dei [[Goblin\|Goblin]], isolato da ripide catene montuose. Lo stato [[Yazi\|Yazi]]
è suddiviso in 4 province, ognuna di essere gestita da un vassallo dell'imperatore. 

- La provincia di [[Zhu\|Zhu]] : Situata a Sud, dove si trova la capitale [[Bei'jhing\|Bei'jhing]].
- La provincia di [[Binan\|Binan]] : Situata ad Ovest.
- La provincia di [[Zouchin\|Zouchin]] : Situata ad Est.
- La provincia di [[Kaan\|Kaan]] : Situata a Nord.

### Religione

Per gli [[2. SPECIE E CULTURE/Non Categorizzati/Shao'Din\|Shao'Din]] la religione è estremamente importante ed è uno dei cardini della loro società. Ogni provincia della nazione si dice sia sorvegliata da uno dei quattro animali guida, che fornisce la propria benedizione agli abitanti sotto la sua protezione.

- [[Gyara\|Gyara]] : Il pesce dorato simbolo di gioia e spiritualità
- [[Gotà\|Gotà]] : Il pettirosso simbolo di ottimismo
- [[Arin\|Arin]] : Il cigno bianco portatore di amore
- [[Gui\|Gui]] : La testuggine nera simbolo di serenità

Ma come predicato dai saggi, l'equilibrio deve sempre essere mantenuto. E per ogni bene, un male deve esistere. Gli [[2. SPECIE E CULTURE/Non Categorizzati/Shao'Din\|Shao'Din]] temono gli [[Sha\|Sha]]: spiriti maligni che albergano nella [[Valle di Giada\|Valle di Giada]] che si nutrono delle emozioni negative e del chaos che deriva dalle loro azioni. 